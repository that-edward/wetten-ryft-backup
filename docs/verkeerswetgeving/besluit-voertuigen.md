# Besluit voertuigen

## Hoofdstuk 1 Algemene bepalingen

#### Artikel 1 BV [Definitie]

In dit besluit en de daarop berustende bepalingen wordt verstaan onder:

*wet:* Wegenverkeerswet 1994.

## Hoofdstuk 3 Periodieke keuring van voertuigen

#### Artikel 4 BV [Motorfietsen, bromfietsen, driewielige motorrijtuigen, motorrijtuig of aanhangwagen toegelaten voor 1-1-1960]

1. [Artikel 72, eerste lid](./wegenverkeerswet-1994.md#artikel-72-wvw-keuringsplicht-eisen-keuringsbewijs-aansprakelijkheid), van de wet geldt niet voor:
    1. landbouw- en bosbouwtrekkers:
        1. op wielen met een maximumconstructiesnelheid van 40 km/h of minder;
        2. op rupsbanden; of
        3. die worden gebruikt voor landbouw-, tuinbouw-, bosbouw-, veeteelt- of visserijdoeleinden hoofdzakelijk op het terrein waar zulke activiteit plaatsvindt, met inbegrip van landwegen, bospaden of akkers;
    2. motorrijtuigen met beperkte snelheid;
    3. mobiele machines;
    4. motorfietsen;
    5. bromfietsen;
    6. driewielige motorrijtuigen met een ledige massa van niet meer dan 400 kg;
    7. aanhangwagens met een toegestane maximummassa van niet meer dan 3.500 kg;
    8. aanhangwagens die uitsluitend bestemd zijn om te worden voortbewogen door landbouw- of bosbouwtrekkers, motorrijtuigen met beperkte snelheid of mobiele machines; en
    9. verwisselbare getrokken uitrustingsstukken.
2. [Artikel 72, eerste lid](./wegenverkeerswet-1994.md#artikel-72-wvw-keuringsplicht-eisen-keuringsbewijs-aansprakelijkheid), van de wet geldt niet voor een motorrijtuig of een aanhangwagen, met uitzondering van taxi's, ov-autoâ€™s en bussen, waarvan de datum van eerste toelating ten minste vijftig jaar geleden is.

#### Artikel 9 BV [Dag van keuring]

[Artikel 72, eerste lid](./wegenverkeerswet-1994.md#artikel-72-wvw-keuringsplicht-eisen-keuringsbewijs-aansprakelijkheid), van de wet geldt niet voor een motorrijtuig of een aanhangwagen op de dag waarop dat voertuig naar aanleiding van de aanvraag van een keuringsrapport aan een keuring wordt onderworpen.

#### Artikel 16 BV [Geldigheidsduur. Uitzonderingen]

1. Een keuringsbewijs is geldig voor de duur van een jaar.

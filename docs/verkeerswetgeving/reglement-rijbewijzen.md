# Reglement rijbewijzen

## Hoofdstuk I Algemene bepalingen

#### Artikel 4 RR [Uitzondering rijbewijsplicht tijdens rijproef]

Voor het besturen van motorrijtuigen is geen rijbewijs vereist tijdens het afleggen van een rijproef, mits de bestuurder in het bezit is van een oproep voor die rijproef.

#### Artikel 15 RR [Rijbewijscategorieën]

1. Rijbewijzen worden afgegeven voor het besturen van de volgende categorieën van motorrijtuigen:
    1. bromfietsen (rijbewijs categorie AM);
    2. motorrijtuigen op twee wielen, niet zijnde een bromfiets, al dan niet met zijspan, alsmede motorrijtuigen op drie wielen, niet zijnde motorrijtuigen op twee wielen met zijspan (rijbewijs A);
    3. motorrijtuigen op vier of meer wielen, niet zijnde een bromfiets, waarvan de toegestane maximum massa niet meer bedraagt dan 3500 kg en die zijn ontworpen en gebouwd voor het vervoer van ten hoogste acht personen, de bestuurder niet meegerekend, alsmede daardoor voortbewogen aanhangwagens of opleggers waarvan de toegestane maximum massa niet meer bedraagt dan 750 kg, dan wel meer bedraagt dan 750 kg, mits in dat geval de toegestane maximum massa van het samenstel van trekkend motorrijtuig en aanhangwagen of oplegger niet meer bedraagt dan 3500 kg, een en ander afhankelijk van de gegevens op het kentekenbewijs van het trekkend motorrijtuig (rijbewijs B);
    4. motorrijtuigen, niet zijnde motorrijtuigen van de rijbewijscategorie D, waarvan de toegestane maximum massa meer dan 3500 kg bedraagt en die zijn ontworpen en gebouwd voor het vervoer van ten hoogste acht personen, de bestuurder niet meegerekend, alsmede daardoor voortbewogen aanhangwagens of opleggers waarvan de toegestane maximum massa niet meer bedraagt dan 750 kg (rijbewijs C);

#### Artikel 19b RR [Afgifte rijbewijs AM]

Indien de aanvraag betrekking heeft op de afgifte van een rijbewijs voor de categorie A, B of C geeft degene die belast is met de afgifte van rijbewijzen tevens een rijbewijs af dat geldig is voor het besturen van motorrijtuigen waarvoor een rijbewijs AM is vereist.
